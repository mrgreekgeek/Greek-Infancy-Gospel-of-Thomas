θΩΜΑ ΙΣΡΑΗΛΙΤΟΥ ΦΙΛΟΣΟΦΟΥ ΡΗΤΑ ΕΙΣ ΤΑ 
ΠΑΙΔΙΚΑ ΤΟΥ ΚΥΡΙΟΥ. 

Caput I.

Ἀναγγέλλω ὑμιν ἐγὼ Θωμάς Ἰσραηλίτης πᾶσι τοῖς ἐξ ἐθνῶν 
ἀδελφοῖς γνωρίσαι τά παιδικὰ καὶ μεγαλεῖα τοῦ κυρίου ἡμῶν 
Ἰησοῦ Χριστοῦ, ὅσα ἐποίησεν γεννηθεὶς ἐν τῄ χώρᾳ ἡμῶν. οὗ 
ἡ ἀρχὴ οὕτως. 

Caput II.

1 Τοῦτο τὸ παδίον Ἰησοῦς πενταέτης γενόμενος παίζων ἦν 
ἐν διαβάσει ῥύακος, καὶ τὰ ῥέοντα ὕδατα συνήγαγεν εἰς λάκ- 
κους, καὶ ἐποίει αὐτὰ εὐθέως καθαρά, καὶ λόγῳ μόνῳ ἐπέταξεν 
αὐτά. 2 Καὶ ποιήσας πηλὸν τρυφερὸν ἔπλασεν ἐξ αὐτοῦ στρου- 
θία ιβ· καὶ ἦν σάββατον ὅτε ταῦτα ἐποίησεν. ἦσαν δὲ καὶ 
ἄλλα παιδία πολλὰ παίζοντα σὺν αὐτῷ. 3 Ἰδὼν δὲ τις Ἰου- 
δαῖος; ἅ ἐποίει ὁ Ἰησοῦς ἐν σαββάτω παίζων, ἀπῆλθε παραχρῆμα 
καὶ ἀνήγγειλε τῷ πατρί αὐτοῦ Ἰωσήφ Ἰδοὺ τὸ παιδίον σού ἐστιν 
ἐπὶ τὸ ῥυάκιον, καὶ λαβὼν πηλὸν ἒπλασεν πουλία ιβ, καὶ ἐβε- 
βήλωσεν τὸ σάββατον. 4 Καὶ ἐλθὼν Ἰωσὴφ ἐπὶ τὸν τόπον καὶ 
ἰδὼν ἀνέκραξεν αὐτῷ λέγων Διὰ τί ταῦτα ποιεῖς ἐν σαββάτῳ ἃ 
οὐκ ἔξεστι ποιεῖν; ὁ δὲ Ἰησοῦς συγκροτήσας τὰς χεῖρας αὐτοῦ 
ἀνέκραξε τοῖς στρουθίοις καὶ εἶπεν αὐτοῖς Ὑπάγετε. καὶ πετα- 
σθέντα τὰ στρουθία ὑπῆγον κράζοντα. 5 Ἰδόντες δὲ οἱ Ἰουδαῖοι 
ἐθαμβήθησαν, καὶ ἀπελθόντες διηγήσαντο τοῖς πρώτοις αὐτῶν 
ὅπερ εἶδον πεποιηκότα τὸν Ἰησοῦν. 

Caput III. 

1 Ὁ δὲ υἱὸς Ἄννα τοῦ γραμματέως ἦν ἑστὼς ἐκεῖ μετὰ 
τοῦ Ἰωσήφ, καὶ λαβὼν κλάδον ἰτέας ἐξέχεε τὰ ὕδατα ἃ συνή- 
γαγεν ὁ Ἰησοῦς. 2 Ἰδὼν δὲ ὁ Ἰησοῦς τὸ γινόμενον ἠγανάκτησε, 
καί εἶπε πρὸς αὐτόν Ἄδικε, ἀσεβὴ καὶ ἀνόητε, τί ἠδίκησάν σε 
οἱ λάκκοι καὶ τὰ ὕδατα; ἰδοὺ νῦν καὶ σὺ ὡς δένδρον ἀποξηραν- 
θῇς, καὶ οὐ μὴ ἐνέγκῃς φύλλα οὔτε ῥίζαν οὔτε καρπόν. 3 Καὶ 
εὐθέως ὁ παῖς ἐκεῖνος ἐξηράνθη ὅλος. ὁ δὲ Ἰησοῦς ἀνεχώρησε 
καὶ ἀπῆλθεν εἰς τὸν οἶκον Ἰωσήφ. οἱ δὲ γονεῖς τοῦ ξηρανθέντος 
ἐβάστασαν αὐτὸν θρηνοῦντες τὴν νεότηταν αὐτοῦ, καὶ ἤγαγον 
πρὸς τὸν Ἰωσήφ, καὶ ἐνεκάλουν αὐτόν ὅτι τοιοῦτον ἔχεις παι- 
δίον ἐργαζόμενον τοιαῦτα. 

Caput IV. 

1 Εἶτα πάλιν ἐπορεύετο διὰ τῆς κώμης, καὶ παιδίον τρέ- 
χων διερράγη εἰς τὸν ὦμον αὐτοῦ. καὶ πικρανθεῖς ὁ Ἰησοῦς εἶπεν 
αὐτῷ Οὐκ ἀπελεύσει τὴν ὁδόν σου. καὶ παραχρῆμα πεσὼν ἀπέ- 
θανεν. ἰδόντες δὲ τινες τὸ γινόμενον εἶπον Πόθεν τοῦτο τὸ παι- 
δίον ἐγεννήθη, ὅτι πᾶν ῥῆμα αὐτοῦ ἔργον ἐστὶν ἕτοιμον; 2 Καὶ 
προσελθόντες οἱ γονεῖς τοῦ τεθνεῶτος τῷ Ἰωσήφ κατεμέμφοντο 
λέγοντες Σὺ τοιοῦτον παιδὶον ἔχων οὐ δύνασαι μεθ᾿ ἡμῶν οἰκεῖν 
ἐν τῇ κώμῃ, ἢ δίδασκε αὐτῷ εὐλογεῖν καὶ μὴ καταρᾶσθαι· τὰ 
γὰρ παιδία ἡμῶν θανατοῖ. 

Caput V. 

1 Καὶ προσκαλεσάμενος ὁ Ἰωσήφ τὸ παιδίον κατ᾿ ἰδίαν 
ἐνουθέτει αὐτόν λέγων Ἵνα τί τοιαῦτα κατεργάζει, καὶ πάσχου- 
σιν οὗτοι καὶ μισοῦσιν ἡμᾶς καὶ διώκουσιν; εἶπε δὲ ὁ Ἰησοῦς 
Ἐγὼ οἶδα ὅτι τὰ ῥήματά σου ταῦτα οὐκ εἰσὶν σά, ὅμως σιγήσω 
διὰ σέ· ἐκεῖνοι δὲ οἴσουσιν τὴν κόλασιν αὐτών. καὶ εὐθέως οἱ 
ἐγκαλοῦντες αὐτὸν ἀπετυφλώθησαν. 2 Καὶ οἱ ἰδόντες ἐφοβήθη- 
σαν σφόδρα καὶ ἠπόρουν, καὶ ἔλεγον περὶ αὐτοῦ ὅτι πᾶν ῥῆμα 
ὃ ἐλάλει, εἴτε καλὸν εἴτε κακόν, ἔργον ἦν καὶ θαύμα ἐγένετο. 
ἰδόντες δὲ ὅτι τοιοῦτον ἐποίησεν ὁ Ἰησοῦς, ἐγερθεὶς ὁ Ἰωσήφ 
ἐπέλαβεν αὐτοῦ τὸ ὠτίον καὶ ἔτιλεν σφόδρα. 3 Τὸ δὲ παιδίον 
ἠγανάκτησε καὶ εἶπεν αὐτῷ Ἀρκετόν σοί ἐστιν ζητεῖν καὶ μὴ 
εὑρίσκειν, καὶ μάλιστα οὐ σοφῶς ἔπραξας· οὐκ οἶδας ὅτι σός; 
μή με λύπει. 

Caput VI. 

1 Καθηγητής δέ τις ὀνόματι Ζακχαῖος ἑστὼς ἐν μέρει τινὶ 
ἤκουσε τοῦ Ἰησοῦ ταῦτα λαλοῦντος τῷ πατρὶ αὐτοῦ, καὶ ἐθαύ- 
μασεν σφοδρῶς ὅτι παιδίον ὢν τοιαῦτα φθέγγεται. 2 Καὶ μετ᾿ 
ὀλίγας ἡμέρας προσήγγισεν τῷ Ἰωσήφ καὶ εἶπεν αὐτῷ ὅτι παι- 
δίον φρόνιμον ἔχεις, καὶ νοῦν ἔχει· δεῦρο παράδος μοι αὐτὸ ὅπως 
μάθῃ γράμματα, καὶ ἐγὼ διδάξω αὐτὸ μετὰ τῶν γραμμάτων 
πᾶσαν ἐπιστήμην καὶ προσαγορεύειν πάντας τοὺς πρεσβυτέρους 
καὶ τιμάν αὐτοὺς ὡς προπάτορας καὶ πατέρας καὶ του ἀγαπᾶν 
συνηλικιώτας. 3 Καὶ εἶπεν αὐτῷ πάντα τα γράμματα ἀπό τοῦ 
α ἕως του ω μετὰ πολλῆς ἐξετάσεως τρανῶς. ἐμβλέψας δὲ τῷ 
καθηγητῇ Ζακχαίῳ λέγει αὐτῷ Σὺ τὸ ἄλφα μὴ εἰδὼς κατὰ 
φύσιν, τὸ βῆτα πῶς ἄλλους διδάσκεις; ὑποκριτά, πρῶτον εἰ 
οἶδας δίδαξον τό α, καὶ τότε σοι πιστεύσομεν περὶ τοῦ β. εἶτα 
ἤρξατο ἀποστομίζειν τὸν διδάσκαλον περὶ τοῦ πρώτου γράμμα- 
τος, καὶ οὐκ ἴσχυσεν αὐτῷ ἀνταποκριθῆναι. 4 Ἀκουόντων δὲ 
πολλῶν λέγει, τὸ παιδίον τῷ Ζακχαίῳ Ἄκουε, διδάσκαλε, τὴν 
τοῦ πρώτου στοιχείου τάξιν, καὶ πρόσχες ὧδε πῶς ἔχει κανόνας, 
καὶ μεσαχαρακτῆρα οὓς ὁρᾷς ξυνοὺς διαβαίνοντα, συναγομέ- 
νους, ὕψους μὲν αὐτοὺς πορεὺοντος πάλιν δὲ κεφαλαιοῦντος, 
τρισήμους ὁμογενεῖς, ὑπάρχους δὲ καὶ ὑποστάτους, ἰσομέτρους· 
κανόνας ἔχεις τοῦ α. 

Caput VII. 

1 Ὡς δὲ ἤκουσεν ὁ διδάσκαλος Ζακχαῖος τὰς τοσαύτας 
καὶ τοιαύτας ἀλληγορίας τοῦ πρώτου γράμματος εἰρηκότος τοῦ 
παιδός, ἠπόρησεν ἐπί τοσαύτην ἀπολογίαν καὶ διδασκαλίαν αὐ- 
τοῦ, καὶ εἶπεν τοῖς παροῦσιν Οἴμοι, ἠπορήθην ὁ τάλας ἐγώ, 
ἐμαυτῷ αἰσχύνην παρέχων ἐπισπασάμενος τὸ παιδίον τοῦτο. 
2 Ἆρον οὖν αὐτό, παρακαλῶ σε, ἀδελφὲ Ἰωσήφ· οὐ φέρω τὸ 
αὐστηρὸν τοῦ βλέμματος αὐτοῦ, οὐ τρανῶ τὸν λόγον ἅπαξ. 
τούτο τὸ παιδίον γηγενὴς οὐκ ἔστι, τοῦτο δύναται καὶ πῦρ δα- 
μάσαι· τάχα τοῦτο πρὸ τῆς κοσμοποιίας ἐστίν γεγεννημένον. 
ποία γαστὴρ τοῦτο ἐβάστασεν, ποία δὲ μήτρα τοῦτο ἐξέθρεψεν, 
ἐγὼ ἀγνοῶ. οἴμοι, φίλε, ἐξηχεῖ με, οὐ παρακολουθήσω τῇ 
διανοίᾳ αὐτοῦ· ἠπάτησα ἑαυτόν, ὁ τρισάθλιος ἐγώ· ἠγωνιζόμην 
ἔχειν μαθητήν, καὶ εὑρέθην ἔχειν διδάσκαλον. 3 Ἐνθυμοῦμαι, 
φίλοι, τὴν αἰσχύνην, ὅτι γέρων ὑπάρχων ὑπὸ παιδίου ἐνικήθην. 
καὶ ἔχω ἐκκακῆσαι καὶ ἀποθανεῖν διὰ τούτου τοῦ παιδός· οὐ 
δύναμαι γὰρ ἐν τῇ ὥρᾳ ταύτῃ ἐμβλέψαι εἰς τὴν ὄψιν αὐτοῦ. 
καὶ πάντων εἰπόντων ὅτι ἐνικήθην ὑπὸ παιδίου μικροῦ, τί ἔχω 
εἰπεῖν; καὶ τί διηγήσασθαι περί ὧν μοι εἶπε κανόνων τοῦ πρώτου 
στοιχείου; ἀγνοῶ, ὦ φίλοι· οὐ γὰρ ἀρχὴν καὶ τέλος αὐτοῦ γι- 
νώσκω. 4 Τοιγαροῦν ἀξιῶ σε, ἀδελφὲ Ἰωσήφ, ἀπάγαγε αὐτὸν 
εἰς τὸν οἶκόν σου. οὗτος τί ποτε μέγα ἐστίν, ἤ θεος ἤ ἄγγελος, 
ἤ τί εἴπω οὐκ οἶδα. 

Caput VIII. 

1 Τῶν δὲ Ἰουδαίων παραινούντων τῷ Ζακχαίῳ, ἐγέλασε 
τὸ παιδίον μέγα καὶ εἶπεν Νῦν καρποφορείτωσαν τὰ σά, καὶ 
βλεπέτωσαν οἱ τυφλοὶ τῇ καρδίᾳ. ἐγὼ ἄνωθεν πάρειμι ἵνα αὐ- 
τοὺς καταράσομαι καὶ εἰς τὰ ἄνω καλέσω, καθὼς διετάξατο ὁ 
άποστείλας με δι᾿ ὑμᾶς. 2 καὶ ὡς τὸ παιδίον κατέπαυσε τὸν 
λόγον, εὐθέως ἐσώθησαν οἱ πάντες οἱ ὑπὸ τὴν κατάραν αὐτοῦ 
πεσόντες. καὶ οὐδεὶς ἀπὸ τότε ἐτόλμα παροργίσαι αὐτόν, ὅπως 
μὴ καταράσεται αὐτὸν καὶ ἔσται ἀνάπηρος. 

Caput IX. 

1 Καὶ μεθ' ἡμέρας δὲ τινας ἔπαιζεν ὁ Ἰησοῦς ἔν τινι δώ- 
ματι ἐν ὑπερῴῳ, καὶ ἕν τῶν παιδίων τῶν παιζόντων μετ᾿ αὐτοῦ 
πεσὼν ἀπὸ τοῦ δώματος κάτω ἀπέθανε· καὶ ἰδόντα τὰ ἄλλα 
παιδία ἔφυγον, καὶ κατέστη ὁ Ἰησοῦς μόνος. 2 Καὶ ἐλθόντες 
οἱ γονεῖς τοῦ τεθνεῶτος ἐνεκάλουν . . . . ἐκεῖνοι δὲ ἐπηρέαζον αὐ- 
τόν. 3 Κατεπήδησεν ὁ Ἰησοῦς ἀπὸ τοῦ στέγου καὶ ἔστη παρὰ 
τὸ πτώμα τοῦ παιδίου, καὶ ἔκραξε φωνῇ μεγάλῃ καὶ εἶπεν 
Ζήνον, — οὕτω γὰρ τὸ ὄνομα αὐτοῦ ἐκαλεῖτο — ἀνοστὰς εἰπέ 
μοι, ἐγώ σε κατέβαλαν; καὶ ἀναστὰς παραχρῆμα εἶπεν Οὐχὶ 
κύριε, οὐ κατέβαλας ἀλλὰ ἀνέστησας. καὶ ἰδόντες ἐξεπλάγη- 
σαν. οἱ δὲ γονεῖς τοῦ παιδίου ἐδόξασαν τὸν θεὸν ἐπὶ τῷ γεγο- 
νότι σημείῳ, καὶ προσεκύνησαν τῷ Ἰησοῦ. 

Caput X. 

1 Μετ᾿ ὀλίγας ἡμέρας σχίζων τις ξύλα ἐν τῇ γωνίᾳ νεώτε- 
ρος, ἔπεσεν ἡ ἀξίνη καὶ διέσχισεν τὴν βάσιν τοῦ ποδὸς αὐτοῦ, 
καὶ ἔξαιμος γενόμενος ἀπέθνησκεν. 2 θορύβου δὲ γενομένου καὶ 
συνδρομῆς, ἔδραμε καὶ τὸ παιδίον Ἰησοῦς ἐκεῖ. καὶ βιασάμενος 
διῆλθεν τὸν ὄχλον, καὶ ἐκράτησεν τοῦ νεανίσκου τὸν πεπληγότα 
πόδαν, καὶ εὐθέως ἰάθη. εἶπε δὲ τῷ νεανίσκοι Ἀνάστα νῦν, 
σχίζε τὰ ξύλα καὶ μνημόνευέ μου. ὁ δὲ ὄχλος ἰδὼν τὸ γεγονὸς 
προσεκύνησαν τὸ παιδίον, λέγοντες Ἀληθῶς πνεῦμα θεοῦ ἐνοικεῖ 
ἐν τῷ παιδίῳ τούτῳ. 

Capit XI.

1 Ὄντος δὲ αὐτοῦ ἐξαέτους, πέμπει αὐτὸν ἡ μήτηρ αὐτοῦ 
ὕδωρ ἀντλῆσαι καὶ φέρειν ἐν τῷ οἴκῳ, δεδωκὼς αὐτῷ ὑδρίαν. 
ἐν δὲ τῷ ὄχλῳ συγκρούσας, ἡ ὑδρία ἐρράγη. 2 Ὁ δὲ Ἰησοῦς 
ἁπλώσας τὸ παλίον ὅπερ ἦν βεβλημένος, ἐγέμισεν αὐτὸ ὕδωρ 
καὶ ἤνεγκε τῇ μητρὶ αὐτοῦ. ἰδοῦσα δὲ ἡ μήτηρ αὐτοῦ τὸ γε- 
γονὸς σημεῖον κατεφίλει αὐτόν, καὶ διετήρει ἐν αὐτῇ τὰ μυστή- 
ρια ἃ ἔβλεπεν αὐτὸν ποιοῦντα. 

Caput ΧII. 

1 Πάλιν δὲ ἐν καιρῷ τοῦ σπόρου ἐξῆλθεν τὸ παιδίον μετὰ 
τοῦ πατρὸς αὐτοῦ ἵνα σπείρει σῖτον εἰς τὴν χώραν αὐτῶν· καὶ 
ἐν τῷ σπείρειν τὸν πατέρα αὐτοῦ ἔσπειρε καὶ τὸ παιδίον Ἰησοῦς 
ἕνα κόκκον σίτου. 2 καὶ θερίσας καὶ ἁλωνίσας ἐποίησε κόρους 
ρ, καὶ καλέσας πάντας τοὺς πτωχοὺς τῆς κώμης εἰς τὴν ἅλωνα 
ἐχαρίσατο αὐτοῖς τὸν σῖτον· καὶ Ἰωσήφ ἔφερεν τὸ καταλειφθὲν 
τοῦ σίτου. ἦν δὲ ἐτῶν η ὅτε τοῦτο ἐποίησε τὸ σημεῖον. 

Caput XIII. 

1 Ὁ δὲ πατὴρ αὐτοῦ τέκτων ἦν, καὶ ἐποίει ἐν τῷ καιρῷ 
ἐκείνῳ ἄροτρα καὶ ζυγούς. ἐπετάγη αὐτῷ κράββατος παρά τι- 
νος πλουσίου ὅπως ποιήσει αὐτῷ. τοῦ δὲ ἑνὸς κανόνος τοῦ κα- 
λουμένου ἐναλλάκτου ὄντος κολοβωτέρου, μὴ ἔχοντες τί ποιῆσαι, 
εἶπεν τὸ παιδίον ὁ Ἰησοῦς τῷ πατρὶ αὐτοῦ Ἰωσήφ θὲς κάτω τὰ 
δύο ξύλα, καὶ ἐκ τοῦ μέσου μέρους ἰσοποίησον αὐτά. 2 Καὶ 
έποίησεν Ἰωσήφ καθὼς εἶπεν αὐτῷ τὸ παιδίον. ἔστη δὲ ὁ Ἰη- 
σοῦς ἐκ τού ἑτέρου μέρους καὶ ἐκράτησεν τὸ κολοβώτερον ξύλον, 
καὶ ἐκτείνας αὐτὸ ἴσον ἐποίησεν τοῦ ἄλλου. καὶ εἶδεν ὁ πατὴρ 
αὐτοῦ Ἰωσὴφ καὶ ἐθαύμασε, καὶ περιλαβὼν τὸ παιδίον κατε- 
φίλει λέγων Μακάριός εἰμι, ὅτι τὸ παιδίον τοῦτο δέδωκέ μοι 
ὁ θεός. 

Caput XIV. 

1 Ἰδὼν δὲ Ἰωσὴφ τὸν νοῦν τοῦ παιδίου καὶ τὴν ἡλικιό- 
τητα, ὅτι ἀκμάζει, πάλιν ἐβουλεύσατο μὴ εἶναι αὐτὸ ἄπειρον 
τῶν γραμμάτων, καὶ ἀπαγαγὼν αὐτὸ παρέδωκεν ἑτέρῳ διδα- 
σκάλῳ. εἶπε δὲ ὁ διδάσκαλος τῷ Ἰωσήφ Πρῶτον παιδεύσω αὐτὸ 
τά ἑλληνικά, ἔπειτα τὰ ἑβραϊκά. ᾔδει γὰρ ὁ διδάσκαλος τὴν 
πεῖραν τοῦ παιδίου, καὶ ἐφοβήθη αυτό· ὅμως γράψας τὸν ἀλ- 
φάβητον ἐπετήδευεν αὐτὸ ἐπὶ πολλὴν ὥραν, καὶ οὐκ ἀπεκρίνατο 
αὐτῷ. 2 Εἶπε δὲ αὐτοῷ ὁ Ἰησοῦς Εἰ ὄντως διδάσκαλος εἶ, καὶ 
εἰ οἶδας καλῶς τὰ γράμματα, εἰπέ μοι τοῦ ἄλφα τὴν δύναμιν, 
κἀγώ σοι ἐρῶ τὴν τοῦ βῆτα. πικρανθεὶς δὲ ὁ διδάσκαλος ἔκρου- 
σεν αὐτοῦ εἰς τὴν κεφαλήν. τὸ δὲ παιδίον πονέσας κατηράσατο 
αὐτόν, καὶ εὐθέως ἐλιποθύμησε καὶ ἔπεσεν χαμαί ἐπὶ πρόσωπον. 
3 Ἀπεστράφη δὲ τὸ παιδίον εἰς τὸν οἶκον Ἰωσήφ. Ἰωσὴφ δὲ 
ἐλυπήθη, καὶ παρήγγειλε τῇ μητρὶ αὐτοῦ ὅπως ἔξω τῆς θύρας 
μὴ ἀπολύσεις αὐτόν, διότι ἀποθνήσκουσιν οἱ παροργίζοντες αὐτόν. 

Caput XV. 

1 Μετὰ δὲ χρόνον τινὰ ἕτερος πάλιν καθηγητής, γνήσιος 
φίλος ὤν τοῦ Ἰωσήφ, εἶπεν αυτῷ Ἄγαγέ μοι τὸ παιδίον εἰς τὸ 
παιδευτήριον· ἴσως ἄν δυνηθῶ ἐγὼ μετὰ κολακείας διδάξαι αὐτὸ 
τὰ γράμματα. καὶ εἶπεν Ἰωσήφ Εἰ θαρρεῖς, ἀδελφέ, ἔπαρον 
αὐτὸ μετὰ σεαυτοῦ. καὶ λαβὼν αὐτοῦ μετ᾿ αὐτοῦ μετὰ φόβου 
καὶ ἀγῶνος πολλοῦ, το δὲ παιδίον ἡδέως ἐπορεύετο. 2 Καὶ είσ- 
ελθὼν θρασὺς εἰς τὸ διδασκαλεῖον εὗρε βιβλίον κείμενον ἐν τῷ 
ἀναλογίω, καὶ λαβὼν αὐτὸ οὐκ ἀνεγίνωσκε τὰ γράμματα τὰ ἐν 
αὐτῷ, ἀλλὰ ἀνοίξας τὸ στόμα αὐτοῦ ἐλάλει πνεύματι ἁγίῳ, καὶ 
ἐδιδασκε τὸν νόμον τοὺς περιεστῶτας. ὄχλος δὲ πολὺς συνελ- 
θόντες παριστήκεισαν ἀκούοντες αὐτοῦ, καὶ ἐθαύμαζον ἐν τῇ 
ὡραιότητι τῆς διδασκαλίας αὐτοῦ καὶ τῇ ἑτοιμασίᾳ τῶν λόγων 
αὐτοῦ, ὅτι νήπιον ὢν τοιαῦτα φθέγγετα. 3 Ἀκούσας δὲ Ἰω- 
σὴφ ἐφοβήθη, καὶ ἔδραμεν εἰς τό διδασκαλεῖον λογισάμενος μὴ 
οὖτος ὁ καθηγητής ἐστιν ἄπειρος. εἶπε δὲ ὁ καθηγητὴς τῷ 
Ἰωσήφ Ἵνα εἰδῇς, ἀδελφέ, ὅτι ἐγὼ μὲν παρέλαβον τὸ παιδίον 
ὧς μαθητήν, αὐτὸ δὲ πολλῆς χάριτος καὶ σοφίας μεστόν ἐστιν· 
καὶ λοιπὸν ἀξιῶ σε, ἀδελφέ, ἆρον αὐτὸ εἰς τὸν οἶκόν σου. 
4 Ὡς δὲ ἤκουσεν τὸ παιδίον ταῦτα, εὐθέως προσεγέλασεν αὐτῷ 
καὶ εἶπεν Ἐπειδὴ ὀρθῶς ἐλάλησας καὶ ὀρθῶς ἐμαρτύρησας, διὰ 
σὲ κἀκεῖνος ὁ πληγωθεὶς ἰαθήσεται. καὶ παραυτὰ ἰάθη ὁ ἕτερος 
καθηγητής. παρέλαβε δὲ Ἰωσὴφ τὸ παιδίον καὶ ἀπῆλθεν εἰς 
τὸν οἶκον αὐτοῦ. 

Caput XVI. 

Ἔπεμψε δὲ Ἰωσὴφ τὸν υἱὸν αὐτοῦ τὸν Ἰάκωβον τοῦ δῆσαι 
ξύλα καὶ φέρειν εἰς τὸν οἶκον αὐτοῦ· ἠκολούθει δὲ καὶ τὸ παι- 
δίον Ἰησοῦς αὐτῷ. καὶ συλλέγοντος τοῦ Ἰακώβου τὰ φρύγανα, 
ἔχιδνα ἔδακε τὴν χεῖραν Ἰακώβου. 2 Καὶ κατατεινομένου αὐτοῦ 
καὶ ἀπολλυμένου προσήγγισεν ὁ Ἰησοῦς καὶ κατεφύσησε τὸ 
δῆγμα· καὶ εὐθέως ἐπαύσατο ὁ πόνος, καὶ το θηρίον ἐρράγη, 
καὶ παραυτὰ ἔμεινεν ὁ Ἰάκωβος ὑγιής. 

Caput XVII. 

1 Μετὰ δὲ ταῦτα ἐν τῇ γειτονίᾳ τοῦ Ἰωσὴφ νοσῶν τι νή- 
πιον ἀπέθανεν, καὶ ἔκλαιεν ἡ μήτηρ αὐτοῦ σφόδρα. ἤκουσε δὲ 
ὁ Ἰησοῦς ὅτι πένθος μέγα καὶ θόρυβος γίνεται, καὶ ἔδραμε σπου- 
δαίως· καὶ εὑρὼν τὸ παιδίον νεκρόν, καὶ ἥψατο τοῦ στήθους 
αὐτοῦ καὶ εἶπεν Σοὶ λέγω, βρέφος, μὴ ἀποθάνῃς ἀλλὰ ζῆσον, 
καὶ ἔστω μετὰ τῆς μητρός σου. καὶ εὐθὺς ἀναβλέψας ἐγέλασεν. 
εἶπε δὲ τῇ γυναικί Ἆρον αὐτὸ καὶ δὸς γάλα, καὶ μνημόνευέ μου. 
2 Καὶ ἰδὼν ὁ παρεστὼς ὄχλος ἐθαύμασεν, καὶ εἶπον Ἀληθῶς τὸ 
παιδίον τοῦτο ἤ θεὸς ἦν ἤ ἄγγελος θεοῦ, ὅτι πᾶς λόγος αὐτοῦ 
ἔργον ἐστὶν ἕτοιμον. καὶ ἐξῆλθεν ὁ Ἰησοῦς ἐκεῖθεν παίζων μετὰ 
καὶ ἑτέρων παιδίων. 

Caput XVIII. 

1 Μετὰ δὲ χρόνον τινὰ οἰκοδομῆς γενομένης καὶ θορύβου 
μεγάλου, ἵστατο ὁ Ἰησοῦς καὶ ἀπῆλθεν ἕως ἐκεῖ. καὶ ἰδὼν ἄν- 
θρωπον νεκρὸν κείμενον ἐπελάβετο τῆς χειρὸς αὐτοῦ καὶ εἶπεν Σοὶ 
λέγω, ἄνθρωπε, ἀνάστα, ποίει τὸ ἔργον σου. καὶ εὐθέως ἀνα- 
στὰς προσεκύνησεν αὐτόν. 2 Ἰδὼν δὲ ὁ ὄχλος ἐθαύμασεν καὶ 
εἶπεν Τοῦτο τὸ παιδίον οὐράνιόν ἐστιν· πολλὰς γὰρ ψυχὰς ἔσω- 
σεν ἐκ θανάτου, καὶ ἔχει σῶσαι ἕως πάσης τῆς ζωῆς αὐτοῦ. 

Caput XIX. 

1 Ὄντος δὲ αὐτοῦ δωδεκαετοῦς ἐπορεύοντο οἱ γονεῖς αὐτοῦ 
κατὰ τὸ ἔθος εἰς Ιερουσαλὴμ εἰς τὴν ἑορτὴν τοῦ πάσχα μετὰ 
τῆς συνοδίας αὐτῶν, καὶ μετὰ τὸ πάσχα ὑπέστρεφον εἰς τὸν 
οἶκον αὐτῶν. καὶ ἐν τῷ ὑποστρέφειν αὐτοὺς ἀνῆλθε τὸ παιδίον 
Ἰησοῦς εἰς Ἰεροσόλυμα· οἱ δὲ γονεῖς αὐτοῦ ἐνόμισαν αὐτὸν ἐν 
τῇ συνοδίᾳ εἶναι. 2 Ὁδευσάντων δὲ ὁδὸν ἡμέρας μιᾶς, ἐζήτουν 
αὐτὸν ἐν τοῖς συγγενέσιν αὐτῶν, καὶ μὴ εὑρόντες αὐτὸν ἐλυπή- 
θησαν, καὶ ὑπέστρεψαν πάλιν εἰς τὴν πόλιν ζητοῦντες αὐτὸν. 
καὶ μετὰ τρίτην ἡμέραν εὗρον αὐτὸν ἐν τῷ ἱερῷ καθεζόμενον ἐν 
μέσῳ τῶν διδασκάλων καὶ ἀκούοντα τοῦ νόμου καὶ ἐρωτῶντα 
αὐτούς. προσεῖχον δὲ πάντες καὶ ἐθαύμαζον, πῶς παιδίον ὑπάρ- 
χων ἀποστομίζει τοὺς πρεσβυτέρους καὶ διδασκάλους τοῦ λαοῦ, 
ἐπιλύων τὰ κεφάλαια τοῦ νόμου καὶ τὰς παραβολὰς τῶν προφη- 
τῶν. 3 Προσελθοῦσα δὲ ἡ μήτηρ αὐτοῦ Μαρία εἶπεν αὐτῷ Ἵνα 
τί τοῦτο ἐποίησας ἡμῖν, τέκνον; ἰδοὺ ὀδυνώμενοι ἐζητοῦμέν σε. 
καὶ εἶπεν αὐτοῖς ὁ Ἰησοῦς Τί με ξητεῖτε; οὐκ οἴδατε ὅτι ἐν τοῖς 
τοῦ πατρός μου δεῖ εἶναί με; 4 Οἱ δὲ γραμματεῖς καὶ οἱ Φα- 
ρισαίοι εἶπον Σὺ εἶ μήτηρ τοῦ παιδίου τούτου; ἡ δὲ εἶπεν Ἐγώ 
εἰμι. καὶ εἶπον αὐτῇ Μακαρία σὺ εἶ ἐν γυναιξίν, ὅτι ηὐλόγησεν 
ὁ θεὸς τὸν καρπὸν τῆς κοιλίας σου· τοιαύτην γὰρ δόξαν καὶ 
τοιαύτην ἀρετὴν καὶ σοφίαν οὔτε ἴδομεν οὔτε ἠκούσαμέν ποτε. 
5 Ἀναστὰς δὲ Ἰησοῦς ἠκολούθησεν τῇ μητρὶ αὐτοῦ, καὶ ἦν 
ὑποτασσόμενος τοῖς γονεῦσιν αὐτοῦ. ἡ δὲ μήτηρ αὐτοῦ διετήρει 
πάντα τὰ γενόμενα. ὁ δὲ Ἰησοῦς προέκοπτε σοφίᾳ καὶ ἡλικίᾳ 
καὶ χάριτι· αὐτῷ ἡ δόξα εἰς τοὺς αἰῶνας τῶν αἰώνων, ἀμήν.